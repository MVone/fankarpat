<!DOCTYPE html>
<html lang="ek">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Новини ФАН КАРПАТ</title>
</head>
<body>
    
    <header>
        <h1><a href="index.html"><img src="logo-karpaty.png" alt="карпати-лого" height="40"/> ФАН КАРПАТ</a></h1>
    </header>
    
    <article>
        <h1>Олексій Гуцуляк: «Результатом не задоволені»</h1>
        <img src="img/news3.jpg" alt="Гуцуляк фото" />
        <p>
            Олексій Гуцуляк: «Результатом не задоволені»

            Форвард «Карпат» був одним із найпомітніших персон матчу проти «Арсенала». У першому таймі він мав кілька хороших епізодів, але відзначитися вдалося лише по перерві, з пенальті. Після гри Олексій прокоментував основні моменти матчу. 
            
            «Звичайно, результатом ми не задоволені. Дуже прикро, що пропустили такий гол, фактично самі собі забили і я маю на увазі не лише конкретно автогол. Напевно, десь це нас притисло психологічно. От я два моменти мав і жодного не використав. Вважаю, що спокою забракло. Штрафний – то таке, не завжди залітає, тим паче ми грали новими м’ячами, зовсім до таких не звикли. А коли виходив сам на сам, то треба було прибрати воротаря вліво чи вправо, а я вирішив пробити – він мене прочитав і дуже грамотно склався...» – каже Гуцуляк. 
            
            «У другому таймі ми забили пенальті і могли дотиснути суперника, але знову ж таки, трішки спокою забракло. Вони постійно час тягнули у стилі «ай-ай... фол-фол», а це неймовірно збиває з ритму. «Арсенал» хотів зберегти нічию і в принципі, із власної позиції, все правильно робив». 
            
            «Чому я бив пенальті? Так сказав тренер. Я зробив те, що потрібно – забив гол» – підсумував Олексій Гуцуляк.
            
            
            Інформаційний центр ФК «Карпати»
            Фото: © ФК «Карпати»
        </p>
    </article>
    
</body>
</html>